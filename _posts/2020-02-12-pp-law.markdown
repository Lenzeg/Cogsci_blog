---

layout: post

title:  "Waar Predictive Processing onverwachts The Law of Attraction ontmoet"

date:   2020-02-12 11:11:51

---




*<center>"We can never know "the thing in itself" that is, the actual causes in the world of the effects we experience" -Immanuel Kant (1781)</center>*
[^1] 


**<center>Predictive Processing</center>**

Naarmate de wetenschap met ons meegroeit durft men de complexiteit van het leven beetje bij beetje te modelleren, ofwel wetenschappelijk te deduceren. Onze visie op de wereld is waarschijnlijk complex tot ver buiten ons begrip, maar dit weerhoudt ons niet van een beetje wishful thinking. Zo ontstond **predictive processing (PP)**, een manier waarop een groeiende groep wetenschappers het bootstrappen van een zeer complex model gebaseerd op probabilistische inferentie poogt [^2]. 

Vanuit dit gedachtegoed opereert het brein door zich constant bezig te houden met het voorspellen van de volgende situatie. Misschien is het goed om aan te geven dat hiermee patronen van vurende zenuwcellen wordt bedoeld. Zo zou je kunnen argumenteren dat, alhoewel de huidige 'cognitieve zelf' het niet waarneemt, er wel al een kettingreactie aan neuronale patronen geactiveerd wordt als je bijvoorbeeld je moeder de trap op hoort lopen, maar eigenlijk daar helemaal niet op let. Misschien voedt je onderbewustzijn je gedachten met de herinnering dat je je moeder nog iets wilde vragen. Plots roep je je moeder, ogenschijnlijk ongepland.<br> Voor meer hierover verwijs ik je graag door naar het boek *De Vrije Wil* van Sam Harris.

Om het volgende moment zo juist mogelijk te voorspellen werkt PP met een proces genoemd **predictive error minimization (PEM)**, waar de woorden de bestemming al uitdrukken. Deze minimalisatie van fouten wordt bestuurd en bevestigd door je zintuigen. Alhoewel ik scepticisme verwacht (en waardeer) zal ik alvast vertellen dat het onderzoek hiernaar dusdanig ontwikkeld is dat deze methodes sinds kort in de psychotherapie gebruikt worden [^3].

Redelijk vanzelfsprekend is dat wanneer wij iets waarnemen ons brein met enorme snelheid een zo accuraat mogelijk model van de werkelijkheid presenteert [^4]. Zoals wij vaker zien in kunstmatige intelligentie, en natuurlijk in het dagelijks leven, zorgt herhaling voor begrip.

Laat ik het bij een voorbeeld houden waar iedereen ervaring mee heeft: **het geheugen**. Wanneer je iets herhaalt en er dagelijks mee bezig bent vergroot je je vaardigheid in deze materie. Dit, en de fundering van PP, zijn naar mijn mening twee aangrenzende concepten. 
Het trainen van PEM doe je door relevante ervaring op te bouwen. De relevantie van deze ervaring vereist geen exacte herhaling - zo is het leven niet, en dat weten we allemaal.<br> 
Iedere voetbalwedstrijd, presentatie, en werkdag is anders. Maar toch wordt je comfortabel. Het comfort zou kunnen liggen in de reducering van de stressor die PEM is. Het is nu eenmaal eng iets te doen wat je nooit eerder hebt gedaan. Je bent nog niet vaardig in het minimaliseren van de kans op dat het fout gaat.

 In een interessant artikel van Lukas Schwengerer over zelf-kennis benaderd vanuit het PP *framework* wordt een model voorgesteld waarin de predictions over onszelf ons zelfkennis bieden [^5].  Schwengerer stelt dat er twee parallelle informatiestromen lopen, namelijk voorspellingen over de wereld en voorspellingen over iemands acties als reactie, in meerdere lagen. Als je dit interessant vindt adviseer ik het artikel te lezen (zie referenties). Hou in gedachten dat Schwengerer concludeerd dat zijn model incompleet is.
 

 ![predictive-processing](/typora_blogs/pp/predictive-processing.jpg)
 <figcaption><small>1. Een voorbeeld van predictive processing</small></figcaption>

*<small>Meer lezen over predictive processing? Lees bijvoorbeeld:</small>* <br>
<small>[The Bayesian Brain: Predictive Processing](https://www.mindcoolness.com/blog/bayesian-brain-predictive-processing/)</small><br>
<small>[De Vrije Wil - Sam Harris](https://www.bol.com/nl/p/de-vrije-wil/9200000126774942/?bltgh=v4aHEs5dIrZb-kuSoYJKAA.1_4.5.ProductTitle)</small>



**<center>The Law of Attraction </center>**
*<center> You get what you wish for. </center>*


Ik zal gelijk toegeven dat ik het boek The Secret[^6] niet gelezen heb. Ik heb gelezen over het concept *The Law of Attraction* en gefantaseerd hoe dit neurologisch verklaard zou kunnen worden. Let op: deze "Law" kent geen wetenschappelijke basis, en is dan ook een filosofie van de *New Thought* beweging[^7]. Het is in essentie een verzinsel net als *karma*. Ik gebruik deze term alleen maar om jullie een beetje enthousiast te maken :). Om meer te weten te komen over *The Law of Attraction* adviseer ik een YouTube filmpje erover te kijken, bijvoorbeeld [deze](https://www.youtube.com/watch?v=b295OBuDmyM).

Het heeft me wel aan het denken gezet. Deze pseudowetenschappelijke theorie bevat concepten die vaker onderzocht zijn. Zo is de insteek waar ik geïnteresseerd in ben **visualisatie**.<br> Waar ik net schreef over het opdoen van **relevante ervaring** en de **minimalisatie van fouten** is voor mij *The Law of Attraction* een omschrijving van wat er gebeurt als je heel veel relevante ervaring opdoet zonder dat je het ervaart door te visualiseren. Het afgaan van scenario's, ofwel het visualiseren van deze momenten, is namelijk een manier om relevante ervaring op te doen. Het talloos opnieuw afspelen van mentale speelfilms met als hoofdrol jij die je doelen bereikt kan alleen maar goed doen. Los van dat het helpt met je motivatie behouden en discipline opbrengen zorg je ook dat het *externe* minder invloed heeft op het *interne*. Misschien een beetje abstract, maar vul zelf de betekenis in.

Wederom is *The Law of Attraction* terug te koppelen op de wetenschap achter geheugenverwerking. Waarom leer je iets beter als je je aandacht erbij houdt? Als je iets écht leuk vindt? Waarom onthoudt je beter wanneer je over de materie praat met mede-geïnteresseerden dan met iemand die het niet interessant vindt? <br> Dit kan gereduceerd kan worden tot visualisatie. De positieve ervaring die iets leuks onthouden met zich meebrengt komt, en maar goed ook, terug op het feit dat hetgeen wat je leert je je dichter bij je doelen zult brengen en beter zal voorbereiden voor toekomstige situaties. <br>Wanneer je bijvoorbeeld iets presenteert voor een groep geleerden moet je zeker zijn dat je het juiste vertelt, in tegenstelling tot een groep onwetenden. Het visualiseren van jezelf in de positie van een geleerde binnen je vakgebied is een handige manier om je voor te bereiden. In een volgend blogpost zal ik beschrijven hoe verschillende studiemethodes ook je relevante ervaring trainen, of abstracter gezegd: *te weten komen wat je kan verwachten*. 

<br>
**<center> De ontmoeting en tevens conlusie </center>**

Zoals hopelijk al duidelijk vinden de twee besproken onderwerpen elkaar op een aantal punten. Het is niet binair te stellen, maar de neurologische insteek van predictive processing ziet visualisatie als een link die zowel de pseudo-kant van dit onderwerp als de neurologische kant onderbouwt. Maak jezelf bekend op onbekend terrein, en accepteer dat er een serieuze kans bestaat dat je met alleen de cognitieve analyse van scenario's je jezelf voorbereid.<br>
 
 Erken ook de *bias* die je hebt in je visualisaties. Zie in, terwijl je visualiseert, tot in hoeverre je iets eerder negatief dan positief ziet eindigen. Laat het z'n weg belopen, en visualiseer de volgende keer het tegenovergestelde. <br>
Er zijn genoeg manieren hoe visualisatie je juist kan tegenhouden. Bij angst(stoornissen) is dit niet een erg bevorderend streven. Als je hier last van hebt is het aan te raden je visualisaties aan de kant te zetten. 

De bekende term *fake it until you make it* is de grootste gemene deler van *The Law of Attraction* en *Predictive Processing*. Je zet jezelf verder in het proces dan je eigenlijk staat, en de *predictive error minimization* verbetert omdat je door deze positie in het proces de nodige relevante ervaring opdoet om het punt daadwerkelijk te bereiken.
<br>
<br>



---

*Referenties*


[^1]: Kant, I. (1781). Kritik der Reinen VERNUNFT (Critique of Pure Reason). Hamburg: Felix Meiner.

[^2]: Clark, A. (2013). Whatever next? Predictive brains, situated agents, and the future of cognitive science. Behav. Brain Sci. 36, 181–204. doi: 10.1017/ S0140525X12000477

[^3]: Holmes, J., and Nolte, T. (2019). “Surprise” and the bayesian brain: implications for psychotherapy theory and practice. Front. Psychol. 10:592. doi: 10.3389/fpsyg.2019.00592

[^4]: Tenenbaum, J. B., Kemp, C., Griffiths, T. L., and Goodman, N. D. (2011). How to grow a mind: statistics, structure, and abstraction. Science 331, 1279–1285. doi: 10.1126/science.1192788

[^5]: Schwengerer, L. Self-Knowledge in a Predictive Processing Framework. Rev.Phil.Psych. 10, 563–585 (2019). https://doi.org/10.1007/s13164-018-0416-1

[^6]: The Secret - Rhonda Byrne, ISBN: 9789021511030
[^7]: https://en.wikipedia.org/wiki/New_Thought

