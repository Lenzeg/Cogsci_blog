---

layout: post

title:  "Het coronavirus versus de sleur van het leven"

date:   2020-04-04 19:00:00

---
*<center>"Volgens mij had ik Freud al eens geciteerd die heeft gezegd dat psychotherapie het omzetten van neurotische ellende in reële ellende is. En die reële ellende is er nu genoeg."</center>* <center>H. Sigling, psychiater </center>

Voor wie doorgaans weinig dagen beleeft zonder besogne lijkt de coronacrisis stiekem als redding te gelden. Ondanks de maatschappelijke beroering dat deze crisis met zich meebrengt geloof ik dat voor velen hierdoor de druk van de ketel verdwijnt. 

We moeten niet vergeten dat we de afgelopen jaren ons nog ongerust maakten over de onnatuurlijke stressniveaus ondervonden door mensen als resultaat van onrealistische verwachtingen van de maatschappij. Van jongeren wordt (met een nog onontwikkeld prefrontale cortex, zie [dit artikel](https://www.nrc.nl/advertentie/onvz/een-kijkje-in-het-puberbrein)) al verwacht toekomstplannen te maken. Eenmaal ontwikkeld zien ze in dat ze deze keuze hebben gemaakt onder valse voorwendselen. Daarbij willen vrouwen mooier lijken met filters, mannen rijk lijken en relaties perfect lijken. Dit is natuurlijk overdreven - ik leg hier de nadruk op de onhaalbaarheid van dit beeld. 
Alhoewel dit niet direct us gerelateerd aan de huidige crisis, is het tijd om het torenhoge stressniveau ondervonden door deze groep te verlagen. 
Een probleem bij pogingen tot het verlagen van stress ontstaat wanneer bij het nemen van rust nog steeds stress wordt ondervonden, bijvoorbeeld door schuldgevoel, of *fear of missing out (FOMO).* Het collectieve thuis-zijn en de landelijke demping van evenementen/horeca geeft ons allen de tijd gezamelijk ons terug te trekken, zonder deze stressoren. 

Thuisisolatie heeft zijn voordelen. Ik ben nu opgelucht dat ik huisgenoten heb. Er is weinig sociale activiteit, wat de waardering ervoor herstelt. Voor velen is er weer quality-time met het gezin. Dat ene boek wordt uit de kast gepakt. Die ene serie wordt eindelijk bekeken. Jongeren hebben geen last van *influencers* waar ze voorheen jaloers langs gesponsorde Bali-foto's scrollen. Werkenden hebben even niet te dealen met ochtend- en avondspits. Onzekere mensen zijn even wat minder bezig met hun uiterlijk en laten misschien dat ongelukkige dieet even voor wat het is. De essentie van ons bestaan wordt als een spiegel aan ons voorgehouden. Confronterend, maar gelukkig zitten we allemaal in hetzelfde schuitje.
>  "Je hebt jarenlange excel sheets gemaakt alsof je leven ervan afhing, maar nu blijkt dat helemaal niemands leven ervan afhing." - Peter Pannekoek


![home](/typora_blogs/home-2019.png)


<br>

Zonder ondermijning van de ernst van de crisis zullen er in veel levens harmonie en rust wederkeren. Mijn besmette moeder had na 14 dagen thuisisolatie een eerste wandeling. Achteraf had ze als eerste opmerking dat ze wel heel veel heeft kunnen nadenken en tot een aantal openbaringen kwam. In die 14 dagen kwamen er een hoop langs met bloemen, boodschappen en verrassingen.<br> 
Mondiaal in een positie *geduwd* worden verbetert de sociale cohesie. **Ik zie voornamelijk een vloeiend schaakspel in supermarkten, waar men elkaar met een vleugje humor vergeeft wanneer ze te dicht bij elkaar komen.** Ook een wandeling buiten zorgt voor zulke momenten. Natuurlijk zijn er genoeg die maling hebben aan deze regels, maar dat is te verwachten. Ik geloof niet dat perfectie bestaat in een dynamische wereld. 

In tegenstelling tot de verveling die bij social distancing komt kijken zal het achteraf mooi zijn te zien hoe het ons heeft opgeladen. We zullen zien tot in hoeverre wij mensen invloed hebben op klimaatverandering, hoe wij onze naasten waarderen (of juist niet) en hoe wij naar school/werk gaan toch wel weer leuk vinden en stiekem gemist hebben. 

Kortom, elk nadeel heb zo zijn voordeel. Het zijn de overledenen niet waard, maar het is wel hoe de natuur dicteert. Uiteindelijk gaat dit voor velen een bijzondere manier zijn om de sleur van het leven te ontsnappen.
Naast de positieve kanten van het sociale isolement zijn er natuurlijk ook veel negatieve; zoals kinderen die thuis zitten in onveilige situaties en/of achterop raken omdat er geen laptop ter beschikking is in arme gezinnen. In Italië waar de maffia weer grip krijgt op de samenleving door de verborgen armoede die weer aan het licht komt, bedrijven die failliet gaan, massaontslag, noem maar op. Een crisis is niet zomaar een crisis, laat dat voorop staan. Desondanks verdient ook de positieve kant belichting. 



<br><br><br>
*Terwijl ik dit schreef vertelde mijn huisgenoot dat er precies op dat moment een soortgelijk stuk in het Parool verscheen. Voor een ander perspectief op dezelfde insteek als deze post, lees [dit artikel van Nadine Ridder (Parool)](https://www.parool.nl/columns-opinie/een-stressvrij-gezond-en-dus-rijk-leven-met-minder-prikkels~b10d798e/)*. 








<br>
<br>
*<small>tags: corona, quarantaine, crisis, covid-19, burnout, stress</small>*

